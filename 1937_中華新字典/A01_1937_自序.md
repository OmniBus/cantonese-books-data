# 自序

教育之道，至重且要。其對於國家之存亡，於人羣之進步，極有關係，不容緩圖者。然教育何由而得普徧，科學何由而得灌輸，又何所賴哉？曰：端在於文字而為之傳播、為之媒介也。若夫字典則又為文字之淵源、文字之導師也，其影響於國家與人羣之關係，如何可知矣。夫我國字典之編纂非始自今日，其最普徧而為日亦頗久者，則莫如《康熙字典》。然晚近所出字典更多，所謂車載斗量，不計其數。所惜多祇改頭換面、略為增減，對於字典根本上的重要問題，如詮釋之詳明新穎、新舊意義之取舍得宜、習見生僻諸字之佈置適當，取材豐富，仍鮮克覯。茲本書之編輯也，雖以康熙字典等為藍本，仍博採羣書，取其對於本書而有所貢獻，並能增進國民應用之知識者，極力蒐索。此外，字句之斟酌，探討深究，固無論矣，更必務求其音義明瞭，克完成一字典之用，以為啟蒙之需，非敢有所謂佽助助於高明大雅也。但以編者之學識淺薄，作輟者屢矣。惟因於教育一途，深望得予以涓滴之助，故勉強自持，以迄今日。竊思草創伊始，百孔千瘡，尚希海內明達，予以讎校，匡其不逮，糾其剌谬，實不祇編者箇人之幸，抑亦造福於教育界與國家人羣不少也。是為序。

中華民國二十五年一月十日編者誌